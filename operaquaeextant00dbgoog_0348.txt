(v. ιη.) innuamus· LlBEll w.

Nexilis innumero chalybum subtemine thorax,
Horrendum‚ non matris opus, galeaque corusca
Prominet arce gigas, atque uni missilis illi
Cuspide prefixa stat frondibus orba cupressus.
Huic parere dati, quos fertilis Araphigenia,
Plenaque Messene, montanaque nutrit Ithome,
Quos Thrion, et summis ingestum montibus AEpy,
Quos Helos, et Pteleon, Getico quos flebile vati
Dorion : hic laetus doctas anteire canendo
Aonidas, mutos Thamyris damnatus in anuos
Ore simul, citharaque (quis obvia numina lemnatl)
Conticuit preceps, qui non certamina Phoebi
Nosset, et illustres Satyro pendente selenas.
Jamque et fatidici mens expugnata fatiscit Δ
Auguris3 ille quidem casus, et dira videbat
Signa, sed ipsa manu cunctanti injecerat arma ’
Atropos, obrueratque Deum; ne‘c conjugis absunt

Insidiae, vetitoque domus jam fulgurat auro.-
Hoc aurum vati lata exitiale monebant

Argolico: scit et ipse nefas, sed perfida conjux
Dona viro mutare velit, spoliisque potentis
Imminet Argiae, raptoque excellere cultu.

Illa libens (nam regum animos, et pondera belli
Hac nutare videt, pariter ni providus heros '
Militat) ipsa· sacros gremio Polynicis amati
Deposuit nexus haud moesta, atque insuper addit: ”

«Non haec apta mihi nitidis ornatibus, inquit,
Tempora, nec miserae placeant insignia formae
Te sine: sat dubium coetu solante timorem ’
Fallere, et incultos aris aduerrere crines.

 


l'· 315-) mansuros LIBER Vl. 67

Sed juvenem durae prohibebant discere Parcae.
OEbalios sublimis agit spes proxima palmae
Amphiaraus equos : tua furto lapsa propago,
Cyllare, dum Scythici diversus ad ostia ponti
Castor Amyclaeas remo permutat habenas.
Ipse habitu niveus ε nivei dant colla jugales :
Concolor est albis et cassis et infula cristis.

Quin et Thessalicis selix Admetus ab cris
Vix steriles compescit equas; Centaurica dicunt
Semina: credo, adeo sexum indignantur, et omnis
ln vires adducta Venus : noctemque, diemque
Assimulant, maculis internigrantibus albae :
Tantus uterque color, credi nee degener illo
De grege Castaliae, stupuit qui sibila cannae
Laetus, et audito contemsit Apolline pasci.

Ecce et Iasonidae juvenes, nova gloria matris
Hypsipyles, subiere jugo, quo vectus uterque.
Nomen avo gentile Thoas, atque omine dictus
Euneos Argoo ε geminis eadem omnia, vultus,
Currus, equi, vestes, par et concordia voti3
Vincere, vel solo cupiunt a frau'e relinqui.
lt Chromis, Hippodamusque, alter satus Hercule magno,
Alter ab OEnomao τ dubites, uter ellera presset ’
Frena magis. Getici pecus bic Diomedis; at ille
Pisaei juga patris habet3 crudelibus ambo

Exuviis, diroque imbuti sanguine currus.
Metamm instar erat hinc nudo robore quercus,

Olim omnes exuta comas, binc saxeus umbo
Arbiter agricolis ε finem jacet inter utrumque,
Quale quater jaculo spatium, ter arundine vincas.

5.

 


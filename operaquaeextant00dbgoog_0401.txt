60 THEBAIDOS LIBER Vl. (r. ΗΞ)

Dux raptare dedit, vix signa audita, nec urbem
Invenias: ducunt, sternuntque, abiguntque, feruntque
Immodici ε minor ille fragor, quo bella geruntur.
Jamque pari cumulo geminas, hanc tristibus Umbris,
Ast illam Superis, aequus labor auxerat aras,
Quum signum luctus cornu grave mugit adunco -
Tibia, cui teneros suetum producere Manes
Lege Phrygum moesta. Pelopem monstrasse ferebant
Exsequiale sacrum, carmenque minoribus umbris
Utile, quo geminis Niobe consumta pharetris
squallida bissenas Sipylon deduxerat urnas.
Portant inferias, arsuraque fercula primi
Graiorum, titulisque pios testantur honores
Gentis quisque suae : longo post tempore surgit
Colla super juvenum, numero dux legerat omni,
Ipse fero clamore torus : cinxere Lycurgum
Lernaei proceres; genitricem mollior ambit

Turba, nec Hypsipyle raro subit agmine : vallant
Inachidae memores, sustentant livida nati
Brachia, et inventa concedunt plangere matri.

Illic infaustos ut primum egressa penates
Eurydice, nudo vocem de pectore rumpit,
Planctuque et longis praefata ululatibus infit ε

α Non hoc Argolidum coetu circumdata matrum
Speravi te, nate, sequi, nec talia demens
Fingebam votis annorum elementa tuorum,

Nil saevum reputans ε etenim his in finibus aevi

Unde ego bella tibi Thebasque ignara timerem?

Cui Superum nostro committere sanguine pugnas

Dulce? quis hoc armis vovit scelus? at tua nondum,
⁴

 


(etot, THEBAIDOS LIBER vlt. 115

Contemto Bellona mari, si sorte benigna
Tempestas3 sibi quisque cavent, ensesque recondit
Mors alia, et socii pacem fecere timores.

Talis erat campo belli fluitantis imago.

Sive laborantes concepto flumine terrae
Ventorum rabiem, et clausum ejecere furorem;
Exedit seu putre solum, carpsitque terendo
Unda latens, sive hac volventis machina coeli
Incubuit3 sive omne fretum Neptunia movit
Cuspis, et extremas gravius mare torsit in oras; ⁴
Seu vati datus ille fragor, scu terra minata est
Fratribus; eece alte praeoeps humus ore profundo
Dissilit, inque vicem tremuerunt sidera, et umbre.
Illum ingens haurit specus, ct transire parantes
Mergit equos : non arma manu, non frena remisit:
Sicut erat, ¹rectos defert in Tartara currus,

Respexitque cadens coelnm, campumque coire
Ingemuit, donec levior distantia rursus
Miscuit arva tremor, lucemque exclusit Averno.

 


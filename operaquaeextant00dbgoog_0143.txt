r: ruem snarn

uwfflwwrwt mmmmm

V.

CARMEN LYRICUM An SEPT. SEVERUM.

ι*

Panvr beatus ruris honoribus, ’
Qua prisca Teucros Alba colit lares, '
Fortem atque facundum Severum
Non solitis fidibus saluto.

Jam trux ad Arctos Parrhasias hiems
Concessit altis obruta solibus3
’ Jam pontus, ac tellus renident,
Jarn Zephyris Aquilo refractus.

Nunc cuncta vernans frondibus annuis
. Crinitur arb0s; nunc volucrum novi
Questus, inexpertumque carmen,
Quod tacita statuere bruma.

Nos parca tellus, pervigil et focus,
Culmenque multo lumine sordidum
Solantur, exemptusque. testa

Qua modo ferbuerat Lyaeus.

Non mille balant lanigeri greges,
· ’ Nec vacca dulci mugit adultero:
Unique si quando canenti
Mutus ager domino reclamat.

 


252 THEBAIDOS LIBER XII. (r. 6²5.)

Sunion, unde vagi casurum in nomina ponti
Cressia decepit falso ratis AEgea velo.
Hos Salamis populos, illos Cerealis Eleusin
Horrida suspensis ad proelia misit aratris:
Et quos Callirhoe novies erranfihus undis
Implioat, et rapta qui conscius Orithyiae
Celavit Geticos ripis Ilissos amores.
Ipse quoque in pugnas vacuatur collis, uhi ingens
Lis Superum, dubiis donec nova surgeret arhor
Rupibus, et longa refugum mare frangeret umbra.
Isset et Arctoas Cadmea ad moenia ducens
Hippolyte turmas : retinet jam certa tumentis
Spes uteri, conjuxque rogat dimittere curas
Martis, et emeritas thalamo sacrare pharetras.
Hos ubi velle acies, et dulci gliscere ferro
Dux videt, utque piis raptim dentsosoula natis
Amplexusque breves, curru sic fatur ab alto:
«Terrarum leges et mundi foedera mecum ' ,
Defensura manus, dignas insumite mentes
Goeptibus : hac omnem Divumque hominumque favorem,
Naturamque ducem, coetusque silentis ‘Averni
Stare palam ¹est: illie Poenarum exercita Thebis
Agmina, et anguicomae ducent vexilla sorores.
Ite alacres, tantasque, precor, confidite causat.»
Dixit, et emissa praeceps iter inchoat hasta.
Qualis hyperboreos uhi nubilus institit axes
Juppiter, et prima tremefecit'sidera bruma3
Rumpitur AEolia, et longam indignata quietem
Tollit hiems animm, ventosaque sibilat Arctos.

Tunc montes undaeque fremunt, tunc proelia caesis

 


(v. “ll THEBAIDOS LIBER IV.

Vulneribus : non ille minis Polynicis, et ira
Inferior, dubiumque adeo cui bella gerantur. ,
Major at inde novis it Doricus ordo sub armis,
Qui ripas, Lyrcie, tuas, tua litora multo
Vomere suspendunt, lluviorum ductor Achivum,
lnache : (Persea neque enim violentior exit
Amnis humo, quum Taurum, aut Pliadas hausit aquosas
Spumeus, et genero tumuit Jove ι) quos celer ambit ,
Asterion, Dryopumque trahens Erasinus aristas:
Et qui rura domant Epidauria: dexter Iaccho
Collis, at Ennaeae Cereri negat: avia Dyme
Mittit opes, densasque Pylos Neleia turmas,
Nondum nota Pylos, juvenisque aetate secunda
Nestor, et ire tamen peritura in castra negarit.
Hos agitat, pulchraeque docet virtutis amorem
. Arduus Hippomedon : capiti tremit aerea cassis,
Ter nivea scandente juba ; latus omne sub armis
Ferrea suta terunt: humeros ac pectora late
Flammeus orbis habet, perfectaque vivit in auro
Nox Danai ε sontes Furiarum lampade nigra
Quinquaginta ardent thalami : pater ipse cruentis .
In foribus laudatque nefas atque inspicit enses.
Illum Palladia sonipes Nemeaeus ab arce
Devehit arma pavens, umbraque immane volanti
Implet agros, longoque attollit pulvere campum. .
Non aliter silvas humeris et utroque refringens
Pectore, montano duplex Hyleus ab antro
Praecipitat3 pavet Ossa vias, pecudesque, feraeque
Procubuere metu ε non ipsis fratribus horror
abfuit, ingenti donec Peneia saltu

 


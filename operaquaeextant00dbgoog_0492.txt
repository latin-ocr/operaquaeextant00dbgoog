uass.) mutuos unm rx. 253

Efflantesque animas retro premit obvius amnis.
Flumineam rapiente vado puer Agrius ulmum
Prenderat, insignes humeros ferus ense Menoeceus
Amputat : ille cadens, nondum conamine ademto,

Truncus in excelsis spectat sua brachia ramis.

Hypseos hasta Sagen ingenti vulnere mersit:

tlte :narret fundo, rediit pro corpore sanguis.
Desiluit ripis fratrem rapturus Agenor

Heu miser, et tenuit3 sed saucius ille levantem

Degravat amplexu : poterat resolutus Agenor

Emensisse vadis, puduit siue fratre reverti.
Surgetem dextra Chaiatnum, vulnusque minantem

Sorhebat rapidus nodato gurgite vortex:

Jam vultu, jam crine latet, jam dextera nusquam,

Ultimus abruptas ensis descendit in undas·

Mille modis leti miseros mors una fatigat.

Induit a tergo Mycalesia cuspis Agyrten:

Respexit, nusquam auctor erat; sed, concita tractu

Gurgitis, effugiens invenerat hasta cruorem.
Figitur et validos sonipes AEtoius in armos,

Exsiluitque alte ri mortis, et aera pendens

Verberat : haud tamen est turbatus ssumine ductor :

Sed miseratur equum, magnoque e vulnere telum

Exuit ipse gemens, et sponte remisit habenas.

Inde pedes repetit pugnas, gressuque, manuque

Certior, et segnem Nomium, fortemque Mimanta,

'l'hehanumque Lichan, Anthedoniumque Lycetum

Continuat t'erro, geminisque e fratribus unum

Thespiaden : eadem poscenti fata Panemo,

«Vive superstes, ait, diraeque ad moenia Thebes

 


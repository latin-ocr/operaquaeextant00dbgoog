l

(ems.) THEBAIDOS Ltttntt ΧΗ. 251

Crede: sitit meritos etiamnum haec hasta cruores.
Nulla mora est : verte hunc adeo, fidissime Phegeu,
Cornipedem, et Tyrias invectus protinus arces

Aut Danais edice rogos, aut proelia Thebis.»

Sic ait, oblitus bellique viaeque laborum,
Hortaturque suos, viresque instaurat anhelas. *-
Ut modo connubiis taurus, saltuque recepto,

Quum posuit pugnas3 aliosi sorte remugit

Bellatore nemus, quanquam ora et eolla cruento
Imbre madent, novus arma paret, campumque lacessens
Dissimulet gemitus, et vulnera pulvere celat.

Ipsa metus Libycos, servatricemque Medusam ·
Pectoris, incussa movit Tritonia parma.

Protinus erecti toto simul agmine, Thebas

Respexerc angues : nec dum Atticus ire parabat
Miles, et infelix* expavit classica Dirce.

Continuo in pugnas haud solum accensa juventus,
Qui modo Caucasei comites rediere triumphi3
Omnis ad arrna rudes ager exstimulavit alumnos.
Conveniunt, ultroque ducis vexilla sequuntur,

Qui gelidum Braurona viri, qui rura lacessum
Munychia, et trepidis stabilem Piraeea nautis,

Et nondum Eoo clarum Marathona triumpho.
Mittit in arma manus, genialibus hospita Divis
lcarii, Celeique domus, viridesque Melaenae,
Dives et AEgaleos nemorum, Parnesque benignus
vitibus, et pingui melior Lycabessos oliva.

Venit atrox lleus, et olentis arator Hymetti,
Quaeque rudes thyrsos hederis vestistis, Acharne.
Linquitur Eois longe speculabile proris

 


(v utu) savinum LIBER Il.

At tua securos portus, blandamque quietem

Intravit non quassa ratis. Sic perge; necunquam

Emeritam in nostras puppem dimitte procellas.
vivite securi, quorum de pectore mixtae,

ln longum coiere faces, sanctusque pudicae

Servat amicitiae leges amor. Ite per annos '
Saeculaque, et priscae titulos praecedite famae.
Tuque, nurus inter longe pulcherrima, cujus
Non stentem vertere minae, sed candida semper
Gaudia, et in vultu curarum ignara voluptas:
Non tibi sepositas infelix strangulat arca ·
Divitias, avidique animum dispendia torquent
Foenoris : expositi census, et docta fruendi
Temperies. Non ulla Deo meliore cohaerent
Pectora, non'alias decuit Concordia mentes.

 


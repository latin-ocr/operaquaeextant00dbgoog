tao Ρ. PUBLn S'rATss (caol

Mille ibi tunc species aerisquc eborisque vetusti,
Atque locuturas mentito corpore ceras „
Edidici ι quis namque oculis certaverit usquam
Vindicis, artificum veteres cognoscere ductus,
Et non inscriptis auctorem reddere signis?

Hic tibi quae docto multum vigilata Myroni
AEra, laboriferi vivant quae marmora caelo
Praxitelis, quod ebur Pisaeo pollice rasum,

Quod Polycleteis jussum est spirare caminis,
Linea quae veterem longe fateatur Apellem,
Monstrabit : namque baec, quoties chelyn exsuit ille,
Desidia est; hic Aoniis amor avocat antris.

Haec inter, castae Genius tutelaque mensae
Amphitryoniades, multo mea cepit amore
Pectora, nec longo satiavit lumina visu:
Tantus honos operi, finesque inclusa per arctos
¹Majestasl Deus ille, Deus; seseque videndum
Indulsit, Lysippc , tibi, parvusque videri
sentirique ingens : et quum mirabilis intra
Stet mensura pedem, tamen exclamare libebit,
si visus per membra feras, «Hoc pectore pressus
Vastator Nemees3 haeo exitiale ferebant Ι
Robur, et Argoos frangebant brachia remos,
Hoc spatio tam magna brevi mendacia formael
Quis modus in dextra, quante experientia docti
Artificis curis, pariter gestamina mensae
Fingere, et ingentes animo versare colossos!
Tale nec Idaeis quidquam Telchines in antris,
Neo solidus Brontes, nec qui polit arma Deorum
Lemnius, exigua potuissetludere massa.»

 


tuadi.) THEBAIDOS LIBER Vll. 97 ¹
Talis erit ι dites pecorum comitantur Erythra,
Qui Scolon, densamque jugis Eteonon iniquis,
Qui breve lituslllyles, Atalantoeumque superbi

schoenon habent, notique colunt vestigia campi.
Fraxineas vibrant Macetum de more sarissas,
Saevaque difficiles excludere vulnera peltas.

Ecce autem clamore ruunt Neptunia plebes
Onchesti, quos pinigerisMycalessos in agris,
Palladiusque Melas, Hecataeaque gurgite nutrit
Gargaphye : quorumque novis Haliartos aristis
Invidet, et nimia sata laeta supervenit herba.
Tela rudes munci, galeae vacua ora leonum,
Arborei dant scuta sinus. llos regis egenos
Amphion en noster agit (cognoscere pronum,
Virgo), lyra galeam tauroque insignis avito.
Macte animo juvenis: medios parat ire per enses,
Nudaque proceris opponere pectora muris.

Vos etiam nostris, Heliconia turba, venitis
Addere rebus ¹opem; tuque, o Permesse, canoris
Et, felix Olmie, vadis, armatis alumnos
Bellorum resides :patriis concentibus audis
Exsultare gregem t quales, quum pallida cedit
Bruma, renidentem deducunt Strymona cycni.
lte alacres, nunquam vestri morientur honores,
Bellaque perpetuo memorabunt carmine Musae.»

Dixerat, et paullum virgo interfata docenti:
«Illi autem, quanam junguntur origine fratres?
Sic certe paria arnna viris, sic exit in auras
Cassidis aequus apex ε utinum haec concordia nostris! s

Cui senior ridens: «Non prima errore videndi

tt. 7

 


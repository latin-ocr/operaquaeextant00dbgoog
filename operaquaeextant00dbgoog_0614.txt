(e. ψ.) acfluttmos nsua t.

Armenti reges, atque aequum maenibus orbem,
Consiliis armisque vigil contendat Ulixes3
Omnis in absentem belli manus ardet Achillem
Nomen Achillis amant, et in Hectora solus Achilles
Poscitur t illurn unum Teucris Priamoque loquuntur
Fatalem: quis enim Haemoniis sub vallibus alter
Creverit, effossa reptans nive? cujus ab ortu
Cruda rudimenta et teneros formaverit annos
Centaurus? patrii propior cui linea coeli?
Quemve alium Stygios tulerit secreta per amnes
Nereis? et pulchros ferroperstrinxerit artus?
Haec Graiae castris iterant, traduntque cohortes.
Cedit turba ducum, vincique haud moesta fatetur.
sic quum bellantesPhlegraea in castra coirent
Coelicolae, jamque Odrysiam Gradivus in hastam
Surgeret, et Libycos Tritonia tolleret angues,
lugentemque manu curvaret Delius arcum,
Stabat anhela metu solum Natura Tonantem
Respiciens; quando ille hiemes tonitrusque vocaret
Nubibus, igniferam quae fulmina posceret AEtnam.
Atque ibi dum mixta vallati plebe suorum
Et maris et belli consultant tempora reges,
Increpitans magno vatem Calchanta tumultu,
Protesilaus ait (namque huic bellare cupido ’
Praecipua, et primae jam tunc data copia mortis )':
«Onimium Phoebi, tripodumque oblite tuorum,
Thestoride! quando ora Deo possessa movebis
Justius? aut quando Parcarum occulta recludes?
Cernis, ut ignotum cuncti stupeantque petantque
AEaciden? sordet vulgo Calydonius heros,

18.

 


¹7² THEBAIDOS LIBER lx. (v. 89⁵·)

Et jam pone metus : frustra de colle Lycaei

, Anxia prospectas, si quis per nubila longe

Aut sonus, eut nostro sublatus ab agmine pulvis.
Frigidus in nuda jaceo tellure, nec usquam

Tu prope, quae vultus, efflantiaque ora teneres.
Hunc tumen, orba parens, crinem (dextraque secandum
Praebuit), hunc toto capies pro corpore crinem,
Comere quem frustra me dedignante solebas.
Huic dabis exsequias ε atque inter justa memento,
Ne quis inexpertis hebetet mea tela lacertis,
Dilectosque canes ullis agat amplius antris.

Haec autern primis arma infelicia castris

Ure, vel ingratae munus suspende Dianae. a

 


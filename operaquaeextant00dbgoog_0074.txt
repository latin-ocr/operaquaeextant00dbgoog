tutat SILVARUM uttan 11.

Quaeque ferit curvos exerta Megalia fluctus.
lingitur et domino contra recubante procul qui
Surrentina tuus spectat praetoria Limon.
Ante tamen cunctas procul eminet una diaetas
Quae tibi Parthenopen directo limite ponti
Ingerit. Hic Graiis penitus desecta metallis ,
Saxa ε quod ane respergit vena Syenes τ
Synnade quod moesta Phrygiae fodere secures
Per Cybeles lugentis agros, ubi marmore picto
Candida purpureo distinguitur area gyro.
Hic et, Amyclaei caesum de monte Lycurgi
Quod viret, et molles imitatur rupibus herbas.
Hic Nomadum lucent flaventia saxa, Thasosque,
Et Chios, et gaudens fluctu certare Carystos.
Omnia Chalcidicas turres obversa salutant.
Macte animo, quod Graia probas, quod Graia frequentas
Arva3 nec invideant quae te genuere Dicarchi
Moenia ε nos docto melius potiemur alumno.
Quid nnnc ruris opes, pontoque novalia dicam
Injecta, et madidas Baccheo nectare rupes? Α
Saepe per autumnum, jam pubescente Lyaeo,
Conscendit scopulos, noctisque occulta sub umbra
Palmite maturo rorantia lumina tersit
· Nereis, et dulces rapuit de collibus uvas.
Saepe et vicino sparsa est vindemia fluctu;
Et Satyri cecidere vadis, nudamque per undas ,
Dorida montani cupierunt prendere Panes.

Sis felix, tellus, dominis ambobus in annos
Mygdonii, Pyliique senis; nec nobile mutes
Servitium; necte cultu Tirynthia vincat

 


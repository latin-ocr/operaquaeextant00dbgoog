⁷6 rusamnos nmen rr. (e. ⁵9⁵>

Nuda cohors: volucres iisdem modo tardius arvis
Isse videntur equi: credas e plebe Cydonum
Parthorumque fuga totidem exsiluisse sagittas.
Non aliter celeres Hyrcana per avia cervi,
Quum procul impasti fremitum accepere leonis,
Sive putant : rapit attonitos fuga caeca, metusque
Congregat, et longum dant cornua mixta fragorem.
Effugit hic oculos rapida puer o'cior aura
Maenalius, quem deinde gradu premit horridus Idas,
Inspiratque humero, flatuque, et pectoris umbra
Terga premit :post ambiguo discrimine tendunt
Phaedimus atque Dymas: illis celer imminet Alcon.
Flavus ab intonso pendebat vertice crinis
Arcados: hoc primis Triviae pascebat ab annis
Munus, et Ogygio victor cum Marte redisset,
Nequicquam patriis audax promiserat aris.
Tunc liber nexu, lateque in terga solutus
Occursu Zephyri retro fugit, et simul ipsum
Impedit, infestoque volans obtenditur Idae.
Inde dolum juvenis, fraudique accommoda sensit
Tempora ε jam finem juxta, dum limina victor
Parthenopaeus init, correpto crine reductum
Occupat, et longae primus ferit ostia portae.
Arcades arma fremunt, armis defendere regem,
Ni raptum decus et meriti reddantur honores,
Contendunt, totoque parant decedere circo.
Sunt et quis Idae placeat dolus ε ipse regesta
Parthenopen„ humo vultumque oculosque madentes
Obruit : apcessit lacrymarum gratia formae.
Pector- nure moerens, nunc ora indigna cruento

 


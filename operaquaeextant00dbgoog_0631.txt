292 ACHILLEIDOS LIBER 11. (r. ¹92}

Nil ausi meminisse, pavent : sic omnia visu
Mutatus rediit, ceu, nunquam Scyria passus
Litora, Peliaco raptus descendat ab antro.

Tunc ex more Deis, ita namque monebat Ulixes,

’ AEquoreis, Austrisque litat, fluctuque sub ipso
Caeruleum regem tauro veneratur, avumque
Nerea ε vittata genitrix placata juvenca est„

· Hic spumante salo jaciens tumida exta profatur :

a Paruimus, genitrix,quanquam haud toleranda jubebas,
Paruimus nimium: bella ad Trojana ratesque
Argolicas quaesitus eo. o Sic orsus, et alno
Insiluit, penitusque Noto stridente propinquis
Abripitur terris ε jamque ardua crescere nubes
Incipit, et Scyros longe decrescere ponto.

Turre procul summa, lacrymis comitata sororum,
Confessumque tenens, et habentem nomina Pyrrham,
Pendebat conjux, oculisque in carbasa lixis
Ibat, et ipsa fretum et puppem jam sola videbat.

Ille quoque obliquos dilecta ad moenia vultus
Declinat, viduamque domum, gemitusque relictae
Cogitat: occultus subcorde renascitur ardor,
Datque locum virtus : sensit Laertius heros
Maerentem, et placidis aggressus flectere dictis:
«Tene, inquit, magnae'vastator debite Trojae,

Quem Danaae classes, quem Divum oracula poscunt,
Erectumque manet reserato limine bellum,

Callida femineo genitrix velavit amictu?
Cornmisitque ullis tam grandia furta latebris? '

Speravitque fidem? nimis o suspensa, nimisque¹
Mater! an haec virtus tacita torperet in umbra, ·

 

